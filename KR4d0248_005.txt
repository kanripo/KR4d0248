# -*- mode: mandoku-view; -*-
#+TITLE: 蠹齋鉛刀編
#+DATE: 2015-08-25 00:00:51.784190
#+PROPERTY: ID KR4d0248
#+PROPERTY: BASEEDITION WYG    
#+PROPERTY: JUAN 卷五
<pb:KR4d0248_WYG_005-1a>¶
欽定四庫全書¶
　蠧齋鉛刀編卷五　　　　　宋　周孚　撰¶
　　古律詩¶
　　　勉洪致逺龔良臣與致逺善時已亡¶
人生多憂虞此語傳自古詩書不賙飢士亦倍齟齬憶¶
子少年時落筆敏風雨自言名家駒朝冀夕秣楚那知¶
十載後敗甑不炊午括囊經濟策欝欝卧環堵呻吟誰¶
與伴壊壁響飢鼠長松要霜雪念子果如許窮通何必¶
<pb:KR4d0248_WYG_005-1b>¶
較人世㡬寒暑生前十駟馬身後一丘土那知五君詠¶
老魄棄大數安得彭城生従旁證吾語¶
　　　次徳裕餉人參韻¶
參墟有神草飽歴雪霜寒黄鵠何縁致𤣥珠欲報難仍¶
煩一藜杖来對兩蒲團卧病干戈裏勞君為控摶¶
　　　雨自四月至七月暑熱不能堪作此寄徳裕安¶
　　　　民二首¶
一牛鳴地無多逺褦襶經過恐不宜風雨瀟瀟自蠶月¶
<pb:KR4d0248_WYG_005-2a>¶
光隂忽忽又瓜時緬懐勝踐真成夢尚喜窮居不廢詩¶
肯赴涼秋通夕約短缾儲粟為君炊¶
纔晴便有蒸炊厄未雨先懐重膇憂豈為形骸悲莫景¶
政因風土憶中州雷麋老木誰能賦鳶墮空江始欲愁¶
解洗新亭邇来恨清談還待賈長頭¶
　　　次戴教授題徳裕隠軒韻二首¶
一室閲清晝妙年人所難知心有黄妳覿面只蒼官且¶
喜龎公健誰憐范叔寒升沈有流轉吾亦夢槐安¶
<pb:KR4d0248_WYG_005-2b>¶
歎息朱夫子新詩手自編正應前輩似不厭老夫看駑¶
馬難言駕修塗更贈鞭風聲與富貴他日定雙全¶
　　　莫秋贈端甫¶
長年無好懐一病動辰浃淒然清鏡中衰鬢不勝鑷自¶
憐鬼見笑甘受天所厭坐令金石友散作霜後葉崔郎¶
雕龍裔翩翩古㳺俠不忘平生言經過頗稠叠憶昨賦¶
新詩賈孟困凌躡情髙破天慳語妙出月脅老秋餘㡬¶
日叢菊抱寒蝶何時跫然来一笑起衰薾寒醅對梨棗¶
<pb:KR4d0248_WYG_005-3a>¶
不惜倒箱笈但恐食無魚令君反彈鋏¶
　　　次韻朱徳裕讀豫章詩¶
黔安老居士平日謾為官梁壊哀何補韶亡續更難真¶
為漢𤣥歎寧作楚纍看㑹買皋比去蘄無負此冠(事見/集中)¶
　　　冬日予與六人者㳺焦山謁圜禪師訪瘞鶴銘¶
　　　　斷碑及焦公丹臺愴然有懐兼柬朱陳二友¶
　　　　陳方病目而朱校易未畢¶
平生紈綺場寧食三年艾江山豈宿縁老去尚餘愛兹¶
<pb:KR4d0248_WYG_005-3b>¶
晨幸休暇共步青蓮界風漪湛如熨霜葉紅可畫道人¶
喜客至棐几共清話従容得一飽老(闕/)　　　起遵岩¶
下路芒屨濯湍瀨摩挲華陽碑一讀一感慨髙名竟誰¶
氏陵谷已遷壞緬懐九轉丹吾老庸可待陳翁熬六藥¶
朱郎研八卦雖云竹林集尚欠二子在發春吾将遨負¶
約幸無再¶
　　　讀吕居仁詩有味其言因録致徳裕隠軒中且¶
　　　　次其韻余嘗有蒼烟窮谷之約於徳裕故末¶
<pb:KR4d0248_WYG_005-4a>¶
　　　　章及之¶
瓠落不解器骯髒無縁官朱郎抱此恨終嵗常鮮歡家¶
書破萬卷生計才一簞積憂苦熏心獨以詩自寛清於¶
蟲鳴秋淡若雲出山老眼久無人一見為觧顔菰蒲葭¶
葦中英才得任安向来三日欵共此一室閒人事每乖¶
悞比復㑹面難駸駸爭奪徒臨淵涉危湍日月老鬚鬢¶
百挽不一還那知箕潁波可以濯肺肝我形已支離乃¶
學仍汗漫㑹營南山廬相與同嵗寒¶
<pb:KR4d0248_WYG_005-4b>¶
　　　追次米元章㳺焦山韻寄度上人¶
一别㡬晦朔向絺今復裘相思未能往四序忽已周緬¶
惟君所廬蒼波繞孤洲枯笻支老病嘗得一再逰風軒¶
納飛鳥煙涯辨歸牛舊㳺固在茲惨惨増離憂劇思脫¶
塵累去作十日留枯桑號寒風㫁岸維敗舟騎衡古有¶
戒誰復知我愁遥瞻經行䖏寒山卧蒼虬惟子妙詞章¶
出語鯁不柔向来晝澈軰許子參其流江山固自佳況¶
復更(平/聲)凛秋玉唾疊箱籯以暗未肯投不應結緑價敢¶
<pb:KR4d0248_WYG_005-5a>¶
以燕石讎封題定何時思子今白頭¶
　　　次韻彦章雪中見寄二絶句兼柬陳道人¶
戛戛寒風襲敝裘積蘇宫觀恍神逰要尋仙客攀琪樹¶
更倩王孫記玉樓¶
老耕南郭一畦田飽食安眠久愧天更與殷勤厭螟螣¶
一冬三白記今年¶
　　　用獨樂園故事以雪水烹茶招彦章¶
西都舊事君須記東潁新詩我未能来伴支笻眺科日¶
<pb:KR4d0248_WYG_005-5b>¶
晚山相對玉崚嶒¶
　　　吕城與蘇庭藻飲¶
俗物敗人意子来真醒心陸沉何用歎白墮不妨深老¶
去慙連璧情親記斷金歸途更清絶天迥月低林¶
　　　雪夜懐徳裕¶
愔愔病骨冷難勝未覺山隂興可乗度雁寒窓空有影¶
戰風老木定生氷瑶林琪樹憑誰賦縞帶銀盃說可徵¶
半臂騎驢今健否夜堂孤坐對青燈¶
<pb:KR4d0248_WYG_005-6a>¶
　　　得蘇四庭藻書¶
十年卧病江湖上今日蘇郎解寄書末路何人肯憐客¶
窮途惟子獨知余蒼苔紅葉詩應好紫燕黄鸝夏正初¶
耆舊彫零無可語差彊人意正思渠¶
　　　嘉甫有西園之約病未能往¶
風流王武子一見一畨新處世誠名士於余復外姻追¶
㝷元自熟招喚不須頻孤負名園興衰年實厭春¶
　　　懐日新¶
<pb:KR4d0248_WYG_005-6b>¶
芳草緑如積阿連殊未囘空令掃門待不見寄書来乳¶
燕時能舞殘花尚或開老盆當貯酒忍遣復塵埃¶
　　　奉寄西園主人¶
幽園不到已經時尚記山翁倒接䍦老栁吹綿渾似夢¶
斷雲閣雨政關詩自憐藥裹方撩我試問棋枰欲對誰¶
聞道春風木芍藥斷畦猶有翦殘枝¶
　　　王嘉甫許借清賞堂讀書¶
卜居厭近市臨老心亦煩目眩車馬塵耳聵歌吹喧朝¶
<pb:KR4d0248_WYG_005-7a>¶
旗與莫柝況復戎旅屯養疴定何所城南有名園槐栁¶
森欲合桃李粲以繁芳塘艶積雨踈牖眀朝暾豈惟蘇¶
病眼亦可清吟魂主人魏霍家列㦸藩朱門馬埒編金¶
錢豪習今尚存乃能容此老厚意可得言十年客此邦¶
要以桑梓論隔墻竟罵仝奉巵孰留髠今日復何日媿¶
此地主恩他年賛易室憑君記虞翻(時予方/欲學易)¶
　　　調官畢寄蘇四¶
十年卧江漢一旦别衡茆聖澤霑膚寸微材愧斗筲明¶
<pb:KR4d0248_WYG_005-7b>¶
廷看丹鳳幽壑憶神蛟弱嵗虗㳺渙今年彊戰殽當渠¶
觸鋒矢賴子續絃膠膏馥雖資甫酸寒未改郊簡書行¶
自縛松桂不勝嘲豈止慙聱叟尤深笑石交名駒猶伏¶
櫪病鶴反離巢歎息幽貞吉吾今負此爻¶
　　　贈智棻上人¶
寂寂霜林噪莫鴉萍蓬相遇各天涯石翁舊話誰能㑹¶
鍾阜親孫子最佳老境歸根真落葉新詩蛻骨定靈砂¶
相期絶學捐書去病眼今年我亦花¶
<pb:KR4d0248_WYG_005-8a>¶
　　　題朱徳裕詩卷後丁元暉擕来¶
斯文久寒盟袖手空嵗月緬懐建安初絶歎永嘉末逢¶
君雲陽城尚得慰飢渴袖中百篇詩與世殊軌轍不補¶
義山亡可續浪仙絶此言吾敢妄老臂常九折向来雖¶
數見邇者間何闊髯丁亦吾黨十載猶裋褐賡酬得佳¶
句渠㚄君則跋窮途鬻滯貨寒餓何自脫信知丘壑願¶
不受軒冕奪吾聞十五都正以荆璧割士價五羖皮未¶
售已白髪大明輝中天蔀屋未有察君其混龍鰕吾亦¶
<pb:KR4d0248_WYG_005-8b>¶
老獱獺¶
　　　郊行懐日新時得書而余病方愈二首¶
水凍全收緑山寒不解青﨑嶇賴藜杖憩息得丘亭問¶
嵗方鶬鴰懐人更脊令雪崖差可眺風樹不㻣聽¶
衰嬾何人記當家子最賢手書憐我老肺病為渠痊得¶
句煩歸雁傾盃約莫蟬塵埃老雙鬢相見定疑年¶
　　　病足王嘉甫見過¶
此身真是一長亭却笑渠儂說養生髙枕從今謝奔走¶
<pb:KR4d0248_WYG_005-9a>¶
短笻元自厭逢迎羸骸爵躍渾無日老語蟬聫倍有情¶
須信江州史君在肯從籃轝見淵明¶
　　　呈伯永¶
陳稻那能白寒爐或似紅雲低将作雨樹老不禁風流¶
落身俱客摧頺鬢已翁相看一杯酒老子不書空¶
　¶
　¶
　¶
<pb:KR4d0248_WYG_005-9b>¶
　¶
　¶
　¶
　¶
　¶
　¶
　¶
　蠧齋鉛刀編卷五¶
