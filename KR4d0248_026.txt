# -*- mode: mandoku-view; -*-
#+TITLE: 蠹齋鉛刀編
#+DATE: 2015-08-25 00:00:52.209492
#+PROPERTY: ID KR4d0248
#+PROPERTY: BASEEDITION WYG    
#+PROPERTY: JUAN 卷二十六
<pb:KR4d0248_WYG_026-1a>¶
欽定四庫全書¶
　蠧齋鉛刀編卷二十六　　　宋　周孚　撰¶
　　疏¶
　　　滿散聖節疏(淳熈二年五月以後/)¶
毓聖之期寔惟兹日祝釐之典迨于有邦仰憑仙釋之¶
功少伸臣子之願伏願王靈敷佑百順備成玩心汾水¶
之陽體道大庭之館自南自北一仰重離之明如岡如¶
陵百倍純乾之策¶
<pb:KR4d0248_WYG_026-1b>¶
　　　太上皇帝慶七十開啓疏¶
帝齡黙畀式開祚聖之祥明詔誕頒許效祝釐之敬仰¶
憑仙釋之力少伸臣子之心伏願嫓北辰之常中等南¶
極之遐算凝神道妙探賾物先自七十二君以来始逢¶
盛世宜萬八千嵗之永共享殊休¶
　　　滿散慶七十疏¶
大徳必得夀方開有永之祥率土莫非臣願效無疆之¶
祝祗承詔旨恭詣法筵伏願寳算增崇宸襟沖豫體天¶
<pb:KR4d0248_WYG_026-2a>¶
㳺於汾水訪道妙於崆峒豈惟五支六幹之旋能彌成¶
數将見三統九㑹之運再數殊祥¶
　　　功徳疏¶
五百年而生神聖属逢彌月之祥八千嵗而為春秋宜¶
效後天之祝集緇黄之浄侣演仙釋之徽言庶憑不轉¶
之功仰賛無疆之夀伏願髙穹錫羨上帝與齡商周歴¶
數之長復見今日文武父子之處有光前人¶
　　　功徳疏¶
<pb:KR4d0248_WYG_026-2b>¶
長發其祥將屆生商之旦必得其夀共伸祝聖之誠恭¶
誦寳書仰資睿算伏願乾符襲慶離照重明車書一混¶
於漢封基緖逺符於周歴四方来賀如瞻北極之尊萬¶
夀無疆願比南山之永¶
　　　代漕司功徳疏¶
皇徳惟新固靡容於刻畫帝齡肇畀亦何俟于禱祈輒¶
憑鐘唄之靈少申臣子之願伏願唐虞遜徳羲昊齊休¶
喜溢兩宫日上玉巵之夀歡均四海嵗陳寳冊之儀¶
<pb:KR4d0248_WYG_026-3a>¶
　　　祈晴疏¶
吏失其職既憃且愚天降之災當暘而雨原防已決溝¶
澮皆盈緬惟豐凶之期在此旦莫之頃莫知為計輒復¶
有祈伏願排斥隂雲導迎出日苟怨咨之聲不作雖罪¶
瘠之罰是甘仰冀至慈俛鑒危冊¶
　　　祈雨疏¶
不職之愆冒聞于上常暘之罰波及于民炎風扇災雨¶
不克施烈日造釁稻將或枯雖殫縷縷之詞難述皇皇¶
<pb:KR4d0248_WYG_026-3b>¶
之意仰祈真䕃少鑒危誠錫之三日之霖慰此一方之¶
望¶
　　　請觀音祈雪疏¶
時雪不應嵗律已窮麥雖種而未蘇雪将零而輒散雖¶
吏之有罪不足顧恤而民之無告其忍弃捐伏望大士¶
以廣大心施解脱力少畀盈尺之瑞以寛嗣歳之憂仰¶
冀至慈俯徇微願¶
　　　祈雪疏¶
<pb:KR4d0248_WYG_026-4a>¶
比以時雪愆期方有虞於冒犯至慈育物終不忍於棄¶
捐惟兹疇昔之祥少救垂枯之麥尚冀同雲溥布宻霰¶
載凝仰惟仙聖之靈大副蒸黎之望¶
　　　觀音殿祈雨疏¶
去歳之旱民所收無㡬補創救敗望在今嵗今將夏矣¶
而早禾之種尚未入土吏民皇皇無所歸命惟我大士¶
憫吏之愚哀民之窮賜以三日之澤以慰一方之望蓋¶
為力雖微而為惠實大惟大士鑒之¶
<pb:KR4d0248_WYG_026-4b>¶
　　　寺觀祈雨疏¶
常暘作沴害将及於麥禾至慈鑒民應不逾於辰浹錫¶
以滂沲之澤俾消旱暵之憂惟是鴻私敢忘昭報尚期¶
終惠以克有秋¶
　　　觀音殿祈雨疏¶
某以不才濫長此邦去嵗之旱民無食者㡬半今嵗夏¶
矣而天又不雨農民嗷嗷無以為計拱手待斃某誠何¶
心謹齋心滌慮乞憐于我大士惟大士至慈至聖不遺¶
<pb:KR4d0248_WYG_026-5a>¶
我民油然而雲錫以甘澤豈惟無辜之民得被實惠而¶
不肖之吏亦有以逃其責也大士其鑒之¶
　　　請靈巖惠應菩薩祈雨疏¶
去嵗之旱亦已亟矣喁喁之民所以不至流散者以種¶
既入土而西成之際尚冀萬一也今夏将中而雨不至¶
已種者無自而生未種者拱手待斃是誠可哀也此邦¶
之人以大士為命興哀飢羸之民赦吏不肖之罪錫之¶
一雨而使克有秋捨大士将誰望耶謹遣官撰日以告¶
<pb:KR4d0248_WYG_026-5b>¶
　　　蝗螟犯璄疏¶
嘉穀垂成方為農喜飛蝗輒至遽動民憂乃因控告之¶
勤䖍致祓禳之禮載惟灾起慮重嵗饑念吏犯法而生¶
螟敢忘自咎使田有神而畀火庶免卒痒仰賴至慈俯¶
從私悃¶
　　　祈雪疏¶
自夏至冬以旱繼潦嵗且盡矣雪猶愆期民將奈何麥¶
未覆塊仰祈真䕃少憫蚩蚩之氓敬詣靈宫(本作/法筵)躬布¶
<pb:KR4d0248_WYG_026-6a>¶
拳拳之願¶
　　　請海老住資福疏¶
正宗淡薄在昔嘗聞叢林淆訛于今尤甚盲枷瞎棒孤¶
負逹摩大師銅汁鐵床報答閻羅老子園生木囤山長¶
野于従来自不明心到底都成謗法海公長老㕘楊岐¶
之正𣲖憩國一之道場四衆傾依諸天臨鑒不著方便¶
平時笑秀關西肯判身軀今日看修山主那須擬議便¶
好承當¶
<pb:KR4d0248_WYG_026-6b>¶
　　　請寧長老住長蘆疏¶
逹摩道塲隳廢㡬至八九真歇法嗣零落略無二三要¶
須見在兒孫重續向来香火寧公長老珠能照濁劒可¶
吹毛以枯木寒灰之心唱白雪陽春之曲欲興敗壊政¶
在老成當年奪蹊田之牛是誰懡㦬今日作歸家之鶴¶
更自精神倚俟一來敬伸三請¶
　　　請行和尚住廣福疏¶
傳如来心是名善知識瞎衆生眼當墮大阿鼻而況沽¶
<pb:KR4d0248_WYG_026-7a>¶
激聲名貪婪利養溺泥老象觸處皆然露地白牛萬中¶
無一伽藍神既云護法吞吐無門閻老子不㑹容人搜¶
尋有日此非妄語實有明文行公長老嘗為浄社中人¶
應記宗門下事撝山苦口不輟誦持臨濟實情更須㸃¶
撿見飯喫飯古人可煞安閒将盲引盲智者自宜恐怖¶
續佛夀命作世楷模大家切要惺惺此事不同草草¶
　　　謝晴疏¶
比因淫雨輒控危誠方瀆冒之是憂豈感通之可必乃¶
<pb:KR4d0248_WYG_026-7b>¶
寬吏罰遂獲時暘禾無生耳之虞麥有秀岐之望儻囷¶
倉之有積庶婦子之皆寧尚冀殊私克終大惠¶
　　　重建多景樓疏¶
江山故刹尚存梁蜀之遺臺觀危基未復豐熈之舊欲¶
繼承平之迹可亡興作之功普勸邦人同兹勝事宿雲¶
清露嘗聞張祐之詞晚照殘霞不異蘇公之日苟少加¶
於輪奐豈止助於登臨邀江月以同參聽風林之說法¶
唱殊禪師之曲在某甲以雖慙賡米襄陽之詩況使君¶
<pb:KR4d0248_WYG_026-8a>¶
之黙許儻蒙垂諾佇見落成¶
　¶
　¶
　¶
　¶
　¶
　¶
　¶
<pb:KR4d0248_WYG_026-8b>¶
　¶
　¶
　¶
　¶
　¶
　¶
　¶
　蠧齋鉛刀編卷二十六¶
