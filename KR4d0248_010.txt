# -*- mode: mandoku-view; -*-
#+TITLE: 蠹齋鉛刀編
#+DATE: 2015-08-25 00:00:51.887407
#+PROPERTY: ID KR4d0248
#+PROPERTY: BASEEDITION WYG    
#+PROPERTY: JUAN 卷十
<pb:KR4d0248_WYG_010-1a>¶
欽定四庫全書¶
　蠧齋鉛刀編卷十　　　　　宋　周孚　撰¶
　　古律詩¶
　　　獨逰因勝有懐蘇丈信臣時任衡州幕予明年¶
　　　　亦官淮上矣¶
力田不罪嵗吾猶識斯人氣清色坦夷可畏還可親五¶
年鹿門逰莫辨主與賔老屋每下榻寒庖屢分珍人生¶
㑹合難朝吴莫燕秦忽隨湖雁去坐見江梅春滄波與¶
<pb:KR4d0248_WYG_010-1b>¶
天連音問何由頻向来燕居室蕭然淡無塵簿書換清¶
談歎息生一貧新陽革故嵗我復效此顰吾人亦何事¶
政愧祁孔賔何時此山南得與翁並鄰¶
　　　寄仲微杜丈¶
小雨催春杏半紅轉頭庭户已秋風劉楨昔病雖差愈¶
侯喜今詩竟未工瘦馬羸僮還自笑緑尊黄菊定誰同¶
十年塞耳人間語剰欲從公一破聾¶
　　　題后山集後次可正平韻¶
<pb:KR4d0248_WYG_010-2a>¶
嶷嶷陳夫子髙名天壤間讀書能妙斵行已有深閑句¶
法窺唐杜文章規漢班九原埋玉樹遺簡仰髙山(可正/平詩)¶
甚美元非惡嗟公墮此間真為四君次可厭七年閑汴¶
泗空千載晁(叔/用)何(斯/峯)僅一班淒涼大陽履埋没若河山¶
　　　哭員著作¶
每憎雞藎穀自許鳯鳴岡論事方劉向修文遽卜商髙¶
名寕泯沒老意自淒涼歎息褚中惠此生那可忘¶
　　　登普照山有懐宛陵陳丈侍郎二首¶
<pb:KR4d0248_WYG_010-2b>¶
登臨才昨日時序亦怱怱敗幕無巢燕寒空有斷鴻老¶
懐空對月病骨不禁風逺水澄寒練令人憶謝公¶
遥聞宛陵老猶寄梵王宫穫稻雖終畝誅茆未畢工斯¶
文元有托吾道豈終窮莫作居東想君王識鄭崇¶
　　　鄧才卿同年兩顧敝廬病睡不克見别後次庭¶
　　　　藻送行韻謝之¶
富貴移人或望塵獨於衰病却情親瀾翻未聴渠儂語¶
骯髒懸知我輩人正續黄粱今日夢敢尋紫陌向時春¶
<pb:KR4d0248_WYG_010-3a>¶
三年兩踏蓬蒿徑此客他時不是新¶
　　　送劉元畸解官歸宣城兼問訊侍郎陳丈¶
羣書諷誦不離口君才豈止王季友力探千載自青眼¶
智効一官今白首三年拄頬京江上車如雞栖馬如狗¶
旁人竊歎君則笑一鬨従来有竒偶椎鼓發船忽復去¶
聚散怱怱一翻手涇川緑漲三百里試脫征衣濯塵垢¶
人間至計只樗櫟身外虚名本箕斗君歸更問且過翁¶
富貴何如一杯酒¶
<pb:KR4d0248_WYG_010-3b>¶
　　　寄史伯强¶
一日抵三嵗子行踰十旬昔如宫應商今若參與辰力¶
挽殊未来歎息寒江濵附書雙鯉魚滄波正奫淪平生¶
金石交如子不數人飽更松桂秋不羡桃李春向来相¶
期處可但髯絶倫一朝忽去眼那能不酸辛悠悠世網¶
中雙鬢各已新豈無耦耕約奈此離别頻富貴朝露耳¶
莫負頭上巾歸来建徳國與子同問津¶
　　　戲題小庵畫軸三首¶
<pb:KR4d0248_WYG_010-4a>¶
扁舟渺渺入平湖秋葉經霜半已無不是幽林欠殘雪¶
為君題作剡溪圖(寒林平逺/)¶
一落縶維中永别嘯雲友秋月耿寒林時来夢中否(猨/)¶
當時餓鴟箭驚皇無復魂困卧階下草深愧主人恩(麞/)¶
　　　次韻侯彦康¶
簞瓢從古亦山雌歎息渠儂定可師挽士真難九牛尾¶
酬君誰可五羊皮過逢政自艱難際感慨俱非少壯時¶
樗散鄭䖍官益冷得錢沽酒不須疑¶
<pb:KR4d0248_WYG_010-4b>¶
　　　朱毅夫挽詞¶
賣藥長安市退蔵三十秋来從阿戎語始與德公逰一¶
别俄黄壤遥憐尚黑頭心知漆燈在應為此翁留¶
　　　送辛幼安¶
西風掠面不勝塵老欲從君自濯薰兩意未成還忤俗¶
一飢相迫又離羣只今參佐須孫楚何日公卿属范雲¶
節物關心那可别斷紅疎緑正春分¶
　　　次韻彦康¶
<pb:KR4d0248_WYG_010-5a>¶
讀書䇿新功子久朂此課蒲梢籋寒雲了不見坎軻深¶
懐浹背恥但欲袖手坐新詩忽来辱快讀起疲愞還疑¶
正始在欲突黄初過斯文未易到吾黨真可賀向来豫¶
章法政復如此作鈕頭三寸澤子質況黄稬只今百尺¶
的已見一矢破更期十載後凛凛誰子奈耆年日凋喪¶
我亦老寒餓竒窮不自惜乃復珍此貨但恐黄禾空子¶
駒誰秣莝¶
　　　贈頓昂伯髙兼簡王丈公瑞頓嘗識先君¶
<pb:KR4d0248_WYG_010-5b>¶
淒涼元祐㡬遺民邂逅京江兩病身阮籍莫年唯可醉¶
揚雄平日固當貧久知丘壑須吾黨晚喜簞瓢有若人¶
同識嵇公更誰在仲任雖健鬢如銀¶
　　　寄辛滁州¶
江皋追送僅踰旬節物俄驚一度新西㵎潮生還值雨¶
南山雪盡正逢春遥知風韻如前輩可有篇章憶故人¶
擬向瑯琊問幽事兩翁遺迹未埃塵¶
　　　次韻庭藻留王用賔韻别趙楚才¶
<pb:KR4d0248_WYG_010-6a>¶
落魄山陽市悲歌獨子聽相過常出日小住亦翻星此¶
際心還折何方鬢解青一杯寒食酒相與記沉冥¶
　　　離山陽戲次庭藻韻簡叔異二首¶
怱怱掠面只黄沙行盡孤城不見花政是江南好時節¶
暖風吹栁欲蔵鴉¶
去日寒亭尚有梅歸来已過海棠開叩門剥啄家人笑¶
驚怪安西老友囘¶
　　　寄朝美¶
<pb:KR4d0248_WYG_010-6b>¶
君才秀吾鄉真可歌大雅疏通信而静少有似君者十¶
年卧墻東樲棘笑梧檟摩挲懐中璧顧我知者寡一朝¶
籋雲去始駭天下馬寧如不祥金未鑄先躍冶煌煌漢¶
家業條畫待董賈皇文閱石室秘署向金馬飛騰吾敢¶
羨拙藝真毀瓦出䖏判殊塗歸耕弋陽野¶
　　　贈王南仲¶
妙語富停蓄髙標邈巉巗半面逆旅中知子固不凡語¶
離今㡬時嵗月如驚帆南譙再相遇黄塵撲征衫握手¶
<pb:KR4d0248_WYG_010-7a>¶
互歎息白髪不可芟吾儕與世踈觸事俱殽函飢鷹久¶
已疲狡兔方自毚二頃可以休此意神所監縱復落癡¶
鈍猶應免貪饞一語子可思病馬愁轡銜寄語同社人¶
吾将老寒嵓¶
　¶
　¶
　¶
　¶
<pb:KR4d0248_WYG_010-7b>¶
　¶
　¶
　¶
　¶
　¶
　¶
　¶
　蠧齋鉛刀編卷十¶
