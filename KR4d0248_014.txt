# -*- mode: mandoku-view; -*-
#+TITLE: 蠹齋鉛刀編
#+DATE: 2015-08-25 00:00:51.966325
#+PROPERTY: ID KR4d0248
#+PROPERTY: BASEEDITION WYG    
#+PROPERTY: JUAN 卷十四
<pb:KR4d0248_WYG_014-1a>¶
欽定四庫全書¶
　蠧齋鉛刀編卷十四　　　　宋　周孚　撰¶
　　古律詩¶
　　　贈相者¶
卧沙老木强雕鎪正自旁人替子羞縦使今年果騰踏¶
也應笑倒鄧元侯¶
　　　次韻張元功見貽¶
山林未成歸須鬢各已老下田我方耘薄俸子始飽緬¶
<pb:KR4d0248_WYG_014-1b>¶
懐千里駕荒徑宿秋草誰知剥啄聲真来慰懐抱﨑嶇¶
得一笑支拄費百巧羇窮了如舊但覺詩愈好青山艶¶
桃李渌水漾芹藻惟時夏正中觸熱畏長道子車且休¶
息我屋當洒掃覿面尚未旬語離無乃早槐隂可縦觴¶
共子一傾倒但恐老伯松羞觀太𤣥草¶
　　　寄陳徳厚(壬午/)¶
駸駸邊馬驕漠漠楚氛惡妖區未灰釘劇陣猛刺斫向¶
来百金軀垂老付溝壑頭涔何必療心悸還自愕平生¶
<pb:KR4d0248_WYG_014-2a>¶
陳孺子夙佩千金諾渠如早奮飛艱嵗終有託那知亦¶
蹭蹬正復同索寞汙池雜蛟蜃叢艾紛燕雀窮檐倚楹¶
歎摶擊望一鶚祝君魯曹子玉陛奏方略銘功燦燕石¶
畫像䧺漢閣平時萬户賞端不羞衛霍屠羊反故肆吾¶
分本藜藿¶
　　　書王偉詩卷六言二首¶
玩世子方窮巷懐人渠已荒丘文舉舊陪何尹退之今¶
信宣州¶
<pb:KR4d0248_WYG_014-2b>¶
政自磊磊落落不須草草怱怱嘗興懐後山老肯著眼¶
豫章公¶
　　　夢與辛幼安遇於一精舎予賦詩一篇覺而記¶
　　　　其卒章云它年寄書處當記盧仝窮因賦此¶
　　　　詩寄之¶
秋霜草花落夢君浮屠宫覉魂得清㳺短章見深衷破¶
屋仰見天何人記盧仝相逢大槐國一笑仍怱怱與君¶
十年交九年悲轉篷君行牛斗南我在淮漢東修途繚¶
<pb:KR4d0248_WYG_014-3a>¶
山岳此㑹何縁同伏枕自歎息衰懐托西風啾啾籬間¶
雀冉冉天際鴻擔簦亦何憾吾生自當窮扁舟具簔笠¶
久已蔵胷中它年君来時葦間尋此翁¶
　　　代人作孫尚書挽詞二首¶
耆徳今無幾公誰敢比肩甘泉方舊籍京兆遽新阡清¶
議今何負遺書竟莫傳單杯無自奠老淚倍澘然¶
平生玩鷗老韓孟復相逢暮齒俱三虎中途止一龍公¶
今還此逝吾老欲誰従它日延陵劍猶堪挂墓松(公素/與汪)¶
<pb:KR4d0248_WYG_014-3b>¶
(公翰林齊名復俱以謫去朝而汪公殁十/五年矣玩鷗汪公零陵時所居亭名也)¶
　　　寄趙從之¶
皖公城外佳山水經嵗登臨亦快哉未省曾逢玉蟾否¶
已應親弔石牛來洗空俗垢吾方羨收盡詩材子始囘¶
紫筍舊芽應好在午窓春鼾正如雷¶
　　　題薛希誼傲窓¶
平生湖海老元龍何事低徊向此中恥把曠懐陪聚蟻¶
力将幽趣付冥鴻甑當墮處真堪笑錐到無時未服窮¶
<pb:KR4d0248_WYG_014-4a>¶
他日徵来豹林谷尚應义手對諸公¶
　　　次韻杜正南訥長老¶
鼎鼎百年才一炊人生何處是真依百方莫放癡蠅出¶
一語還驚俊鶻飛喜子解圓今日話看誰能湊此翁機¶
不須更說衡山事只得渠家半芋歸¶
　　　冬夜懐陳丈侍郎¶
寒繒配新編得公章貢信日日望公歸枯株借餘潤公¶
今向何所寂寞返鄉郡風江困沿洄雨嶺倦登頓豨膏¶
<pb:KR4d0248_WYG_014-4b>¶
運方穿自古同此恨吾儕互驚惋公意誰喜慍新醅醇¶
易醉晚稻香可飯已無越吟悲那有楚騷怨平生白鷗¶
盟天與諧夙願玉音久不嗣故嵗行欲盡空齋撥殘灰¶
哀鴻有餘韻繫書元浪語安否倩誰問寒燭識此懐詩¶
成泣餘寸¶
　　　答陳渙見贈¶
好學有如此肯來從我㳺閒名知未謝老面不勝羞政¶
復勤三上行當讓一頭寒魚在沮洳縱有不須求¶
<pb:KR4d0248_WYG_014-5a>¶
　　　聞辛幼安移漕京西¶
孤鴻茫茫暮天闊問君章貢何時發去年不得一字書¶
今日又看千里月向來人物推此邦至人不死惟老龎¶
請君剰釀蒲萄酒為君酹渠須百缸¶
　　　送印禪師赴雪竇二首¶
拍板門槌且罷休又將竿木向何州瘦藤去處君知否¶
袖有黄巢折劍頭¶
師子峯髙壓白雲當時此老最尖新百年舊事誰昭洗¶
<pb:KR4d0248_WYG_014-5b>¶
今日南來又蜀人¶
　　　送向漕端叔二首(此絶筆詩也病中作/)¶
斷雲踈處雨瀟瀟强挽歸舟候晚潮除却王生貧病客¶
更誰解識葢寛饒¶
紛紛寵辱不須驚且把遺編較兩程不負虎丘山下語¶
此翁真是老書生¶
　¶
　蠧齋鉛刀編卷十四¶
