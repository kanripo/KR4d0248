# -*- mode: mandoku-view; -*-
#+TITLE: 蠹齋鉛刀編
#+DATE: 2015-08-25 00:00:51.720490
#+PROPERTY: ID KR4d0248
#+PROPERTY: BASEEDITION WYG    
#+PROPERTY: JUAN 卷一
<pb:KR4d0248_WYG_001-1a>¶
欽定四庫全書¶
　蠧齋鉛刀編卷一　　　　　宋　周孚　撰¶
　　古賦¶
　　　歸愚堂賦¶
蹇余生之多艱兮慨余曩之失謀委余佩於蔓草兮捐¶
余冠於濁流進猖狂以干利兮與一世而並騖棄餘皇¶
而涉川兮策疲駑而争路蹈荆榛而股夷兮水滅頂而¶
猶渡當衆兆之所咍兮石友哀而不忍視蚊負山而欲¶
<pb:KR4d0248_WYG_001-1b>¶
覆兮獨施施而不之畏責扶摇於斥鷃兮世固知其不¶
能致也㧞六翮而自傅兮吾亦知其為身之累也以斯¶
術而欲逹兮固一步而百躓惟夫人之所能兮盖在夫¶
禀賦之初羌造物之迪余兮不以智而以愚洵天命之¶
固然兮吾何憚而不改圖忽嵗月之不留兮駭東隅於¶
桑榆誠不忍其罵譏兮胡不返余故居去十年羞余歸¶
兮足欲進而趑趄恍室廬之何在兮悵逕術之欲蕪揖¶
北山以問津兮挽衞蘧以相塗送余者自崖而返兮惜¶
<pb:KR4d0248_WYG_001-2a>¶
于兹休吾車面余垢之少滌兮喉余喘之少蘇進苦茶¶
以自犒兮招鳴鳩而相與娱覧浮雲之相蕩兮笑衝風¶
之疾驅幸夫今之至安兮悼往昔之多虞唯蹈道之未¶
深兮尚恐囘之笑余鈞播斯物兮孰非自然翼者不馳¶
兮陵者不淵退縮而休兮兹吾所以受之于天吾非懟¶
於斯人兮因偃蹇而自欺唯焦僥嚚瘖世無用兮遜余¶
志而不敢違彼前人之猖披兮不自悟其不辰始誇詡¶
以植朋兮終申申而尤人誣溪谷以自解兮信雖愚而¶
<pb:KR4d0248_WYG_001-2b>¶
非真幸余質猶未虧兮佩兹韋而終身重曰少日已衰¶
老復惰兮勇進不可守兹懦兮皋比之炳以充貨兮蝸¶
潜于殻可無禍兮歸休乎兹以復吾過兮¶
　　　濟南辛侯作奠枕樓於滁陽余登而樂之遂為¶
　　　　之賦¶
税余車於南樵兮嵗方迫於凛秋紛叢薄與灌莾兮無¶
以蕩吾之幽憂杖予策而出㳺兮舒予情扵兹樓脫塵¶
坌之喧卑兮揖羣山扵几席嶔岑巄嵷以獻伎兮余應¶
<pb:KR4d0248_WYG_001-3a>¶
接之不暇給清風䬃以來媵兮曖歸雲之娱予渺大江¶
之何許兮鍾阜淡其欲無酹文饒扵懐嵩兮弔子羽扵¶
隂陵面清流之故關兮快暉鳳之就擒放逺目以四顧¶
兮恐夕陽之西沈振予衣而欲起兮顧坐客而復止眷¶
兹地以擇勝兮将誰為之肇始壓鋒鏑之餘腥兮煥丹¶
堊於蒿艾惟因名以見意兮識若人之有在吾聞哲人¶
之憂樂兮盖視民而後先匪土木之惟尚兮庶逋播之¶
少安使顰呻之一有兮吾将食而不下咽招父老以前¶
<pb:KR4d0248_WYG_001-3b>¶
進兮潔予尊而使飲凛徳星於虗危兮固爾曹之深幸¶
屹琅琊之千仞兮與兹樓而相望雖嵗月之逾邁兮爾¶
思侯兮勿忘¶
　　古律詩¶
　　　次韻陳可復見贈(自甲戌始/)¶
二年窮谷斸黄精兩見騷人賦落英萬事吾今負初願¶
百年君亦厭虛名花開花落春還夏窓暗窓明雨又晴¶
莫讀離騷但飲酒従来前輩戒秋聲¶
<pb:KR4d0248_WYG_001-4a>¶
　　　贈蕭光祖¶
之子固絶俗少年甘寂寥田園一蚊睫書卷百牛腰雪¶
徑晴猶凍烟江晚不潮箇中勤着語老耳欲聞韶¶
　　　哭楊虞臣丈¶
先君捐館時親舊止四五丁寧奉遺訓我没誰撫汝孤¶
生卧苫塊泣血誦此語楊公十年舊不見五年許兩萍¶
忽相遇握手涕如雨髙懐㡬骨肉老語傾肺腑生死見¶
交情公固不愧古嗚呼英鋭氣又掩泉下土我行田野¶
<pb:KR4d0248_WYG_001-4b>¶
閒陳迹時一覩尚餘舊題壁猶有所畦圃二兒吾未識¶
必有稱家主寥寥先友記文缺久不補渠如能綴緝吾¶
敢憚覼縷但得行實完雖遲不猶愈¶
　　　贈蕭希仁(希仁精臨川之學/)¶
鍾山昔㳺眺蒼翠莫崚嶒不覩騎鯨像空瞻下馬陵斯¶
文今墮地夫子獨傳燈剰欲摳衣問嗟予病未能¶
　　　又¶
趙子老巖壑壯心輕世儒曾無一湔祓但看百喑嗚已¶
<pb:KR4d0248_WYG_001-5a>¶
作山頭雀誰憐屋上烏知公主清議試與一噓枯¶
　　　寄日新¶
楚水茫茫覿面難燕鴻冉冉寄書還自知荒澤誰為雨¶
却怪孤雲未出山¶
　　　病起次韻子和¶
不盡揚雄一鴟酒却吟平子四愁詩酒能作病終何益¶
詩解窮人亦漫為便死正應如土偶縦貧那可恨毛錐¶
如今只有荆卿在能記田光少壯時¶
<pb:KR4d0248_WYG_001-5b>¶
　　　别閭丘諸公之臨安¶
久耽筆硯棄犁鋤石友申申或罵予涉世何殊枕中夢¶
誤人今信案頭書不堪秋菊彫荒徑欲趂春帆返敝廬¶
囘首交㳺幸無辱蒯緱雖短不彈魚¶
　　　别仲時(五首/)¶
江山共清煥魚鳥亦蕭散歸與三畝園趂此秋未晚¶
當年丘壑心皎皎秋夜月那知蹭蹬間秋風彫壯髪¶
童烏已黄土其奈太𤣥何尚喜熊兒在能為田父歌¶
<pb:KR4d0248_WYG_001-6a>¶
窓隙風微度簷頭月半欹當君感秋日是我到家時¶
窮愁好著書到此已絶筆十年意外謗庶可弭萬一¶
　　　哭畋¶
久識死為滅正緣情未忘宿因吾已斷惡債爾先償臨¶
老翻如衍平生錯笑商莫風吹雨至老淚併淋浪¶
　　　偶成六言¶
筠簟欹眠露夜蒲團趺坐花時莫歎老驥千里且喜鷦¶
鷯一枝¶
<pb:KR4d0248_WYG_001-6b>¶
　　　贈宋公佐¶
前人久零落我亦老東南閲士㡬千百如君止二三歸¶
耕持長策祛病憶𤣥談何日相隨去誅茆共製菴¶
鬢髪傷今白艱難憶昨經君猶厠跛鼈我合棄流螢老¶
樹秋淒瑟寒風晝窈冥山房半酣坐差勝楚人醒¶
　　　送宋元輔¶
駸駸鬚鬢蒼冉冉嵗月換良田未易求蠧簡不喜看君¶
兮何為者冠佩立憲憲苦来湔祓我丹繪施朽炭深慚¶
<pb:KR4d0248_WYG_001-7a>¶
鴻鵠姿肯作荆雞伴我窮豈中郎君才實元歎相從琢¶
磨地枯几嫓塵案尺書中夜至索去不少緩扁舟下東¶
南春水緑平岸遥知醉吟處詞翰兩璀璨悲懽難一揆¶
欲别先自斷寄我子夜歌酬君秋雨歎¶
　　　公佐座上分韻得樓字¶
誰謂子青眼不嫌余白頭共穿康樂屐来醉仲宣樓風¶
定江猶怒雲髙雨欲休西山多爽氣吾忍賦悲秋¶
　　　嵗莫不樂¶
<pb:KR4d0248_WYG_001-7b>¶
銅缾烏几伴棲遲無復風流似舊時病憶老親空囓指¶
貧逢兒輩亦低眉世塗何異兩蝸角士價今輕五羖皮¶
滿眼雲山不歸去問誰縛汝竟無辭¶
　　　次前韻呈公佐仲賢¶
世態休論黠與癡賔鴻社燕各隨時稍令有地堪容膝¶
可復從人再炙眉不憤寒梅呈素面自憐老檜剥蒼皮¶
年来懐抱已如此歸對交㳺有愧辭¶
　蠧齋鉛刀編卷一¶
