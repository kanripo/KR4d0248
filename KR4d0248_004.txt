# -*- mode: mandoku-view; -*-
#+TITLE: 蠹齋鉛刀編
#+DATE: 2015-08-25 00:00:51.769022
#+PROPERTY: ID KR4d0248
#+PROPERTY: BASEEDITION WYG    
#+PROPERTY: JUAN 卷四
<pb:KR4d0248_WYG_004-1a>¶
欽定四庫全書¶
　蠧齋鉛刀編卷四　　　　　宋　周孚　撰¶
　　古律詩¶
　　　再到焦山示度書記¶
雪埋斷麓元曽到風度疎櫺始再来春盡幽園尚紅藥¶
雨餘荒徑自蒼苔短笻扶病吾猶力古錦囊詩子合開¶
第恐平生老無著不能縛律似宗雷¶
　　　送陳道人之金陵¶
<pb:KR4d0248_WYG_004-1b>¶
一笻歴遍海邊山每見鐘魚便破顔瘦柏形骸雖已老¶
斷雲蹤跡本来閒向来危死干戈際此去相望夢寐間¶
十載光隂已虗度欲加訶斥待君還¶
　　　題蘇庭藻竹堂¶
三生石上老徽之水竹風流自一時春砌隂隂翻敗籜¶
夜窓寂寂戰寒枝已專嵇阮生前境尚記羊何别後詩¶
開徑相従定何日即今已恨十年遲¶
　　　次韻度上人窓下竹¶
<pb:KR4d0248_WYG_004-2a>¶
漫漫疑爭地踈疎巧避墻少紓黄落恨聊貸白間涼秀¶
色浸朝几寒聲到夜牀何須渭川口玉立萬夫長¶
　　　讀佛書¶
迷途誰解反三隅半是騎驢更覓驢一滈未逢師子吼¶
千章虗讀野狐書¶
　　　送日新之池州即席時蘇庭藻行方一日庭藻¶
　　　　所居名竹堂而梅室日新自號也日新求予¶
　　　　舊詩事冗未暇冩¶
<pb:KR4d0248_WYG_004-2b>¶
衰老何蕭索親朋半别離未終梅室語已賦竹堂詩惡¶
況吾方劇来書子勿遲寒藤綰蛇蚓相記待他時¶
　　　贈宋安民失解¶
寒林經雨葉全彫莫向茅齋怨寂寥小杜科名縦濡滯¶
老元詩律尚嫖姚窮營敗屋堪容膝病策寒藤勝折腰¶
紬史翻經有成約不應従此厭招邀¶
　　　朱徳裕隠軒¶
十年仲蔚蓬蒿宅老屐今朝到此間驚怪名駒甘伏櫪¶
<pb:KR4d0248_WYG_004-3a>¶
坐令倦鳥苦思山嬋娟未嫁猶遭妬矍鑠雖侯可勝閒¶
一首陶公舊詩賦要須健筆挽令還¶
　　　十月即事呈彦章¶
衰病今年劇隂寒此際頻煙溪長作暝霜葉不成春北¶
貢来何緩西師信未眞平生繞朝策吾亦愧斯人¶
須髪五分白相看倍愴然死吾元有命窮子定非天蓬¶
轉甘今日絲懸憶去年遥憐清夜夢亦墮白鷗邊¶
　　　哭髙伯庸¶
<pb:KR4d0248_WYG_004-3b>¶
晚雨澤叢艾驚風倒枯松蒼蒼固無神此語疑可從十¶
年江南岸與君每從容披翻俱敗簡登眺同老笻平生¶
毀譽半意子陳元龍方期萬里行忽與二豎逢哀音憶¶
初聞一慟㡬摧胸嵗月逝不留炎曦已成冬惟昔在世¶
日最厚龎與龔(國材/良臣)聨翩竒禍作摧此西峙峯淒然荷¶
鋤地誰復伴老慵稚兒亦可憐見我猶能恭勿説山巨¶
源吾今愧渠儂¶
　　　嵗莫有懐存沒次舊韻柬徳裕安民¶
<pb:KR4d0248_WYG_004-4a>¶
嵗莫忽不樂哦詩憶同裳百憂從中来孰謂酒可忘昔¶
我二三友芳蘭閟孤香悠悠十載間屈指略喪亡搴花¶
欲誰遺悵然結中腸二子後来秀雙鳳鳴朝陽胡不相¶
暖熱矧我病在床只應鵬與鷃飛舞不並行春圃可擷¶
秀曉陂可墾荒㑹將兩芒屨同踐林下霜¶
　　　寄蘇庭藻二首¶
蘇子文章舊起予英英寒玉琢氷壺十年不見空青眼¶
一日相逢各白鬚可是封侯須望尉只今著論又潛夫¶
<pb:KR4d0248_WYG_004-4b>¶
青燈寂寞秋堂夜歎息寒衾夢亦無¶
雙井原頭秋草合峩眉山下莫煙深看人競改元和格¶
期子重賡正始音髙論與時終落落新詩過我太駸駸¶
著鞭一語君須記世事由来畏有心¶
　　　喜日新至¶
衝風衝雨何時了忽忽歸来嵗又冬老弟世縁真嚼蠟¶
病兄術業亦屠龍寒燈眩目何妨暗濁酒澆胸莫厭濃¶
龎子髙郎已蕪沒兩窮相對且從容¶
<pb:KR4d0248_WYG_004-5a>¶
　　　次崔端甫韻席上¶
寒窓一再雨幽徑兩三花老境吾猶健春筵此最佳清¶
尊泛寒蟻醉墨落栖鴉笑語崔夫子相逢即是家¶
　　　贈㳺元著¶
老去塵冠恥再彈只將尊酒對青山已忘穴蟻三生夢¶
長伴江鷗一味閒止許傍城開竹徑㑹容扶策叩柴關¶
平生月旦鄉評在著我諸晁伯仲間(元著予鄉人也/故有諸晁之語)¶
　　　代人張撫幹母挽辭¶
<pb:KR4d0248_WYG_004-5b>¶
自愧升堂舊鄉閭復外姻那知伏枕日正值輟舂辰帉¶
帨方長夜蘋蘩忍獨春誰傳絳帳學季子本天麟¶
　　　龔良臣無恙日手抄珪粹中詩數十篇見遺良¶
　　　　臣既沒扵書篋中見之愴然有感因次珪卒¶
　　　　章韻以寓哀¶
老屋愔愔晝掩門清才妙質苦思君屠龍每歎平生學¶
下馬誰尋此日墳痛惜黄罏埋玉樹憶曽𤣥鶴困雞羣¶
西華牢落今安否見說居蕕不改薰¶
<pb:KR4d0248_WYG_004-6a>¶
　　　次間字韻送徳裕太學試¶
人如景徳咸平際文到貞元大歴間種樹有誰甘避世¶
著書喜子未蔵山自憐斥鷃空溟海須信名駒合帝閑¶
十載天荒誰與破政須力奪錦標還¶
　　　次崔隠叟韻贈端甫¶
與子相従自小年孰知術業是家傳胸中䧺略堪推轂¶
筆下新詩近著鞭共歎飄蓬真命爾相看樗散却天然¶
紫萸黄菊何時辦要拍洪厓醉後肩¶
<pb:KR4d0248_WYG_004-6b>¶
　　　清明日余與諸友㳺招隠山寺酌酒宋氏園亭¶
　　　　謁蘇才翁墓而歸¶
小雨冥冥欲作泥晨光不負老人期緑隂蒼蘚初分坐¶
白石清泉共賦詩酌醴焚魚謾今日賣刀買犢定何時¶
傷心紫閣飛揚老千載茫茫只斷碑¶
　　　觸目六言二首¶
正似冉溪溪上秖欠八愚老翁陂外縈青繚白風前駭¶
緑紛紅¶
<pb:KR4d0248_WYG_004-7a>¶
陂空鳧鶩何在寺古鍾魚或無山氣隂隂欲雨僕姑端¶
解欺予¶
　　　朱徳裕以言念君子為韻賦詩見寄次韻答之¶
　　　　四首¶
昔别栁未花濃綠今映門日月不吾淹盜驥更驚奔佳¶
人渺天末有志誰與言床頭覓塵編遮此老眼昏¶
句曲一老翁早嵗困鉛槧整冠纓為絶晚境尤可念聞¶
君従之㳺琢磨去瑕玷何時雷夫子斸此兩龍劍(属顧/文應)¶
<pb:KR4d0248_WYG_004-7b>¶
(文/)¶
奏金蟋蟀間子亦有異聞引吭與相和愧我言不文交¶
情諒石友風味眞麴君可無一盃水與我湔垢氛¶
奪薰以其蕕敗素以其紫古来辟世士政復門掃軌君¶
看草𤣥翁肯邇夸毗子芳蘭生深林如此乃士耳¶
　　　焦山度書記以詩見寄因次韻¶
突兀蒼崖百丈餘憶曽隨䖏小躊躇江非灔澦吾何畏¶
山似楞伽子合居當日勝逰同轉轂邇来清境属舂鉏¶
<pb:KR4d0248_WYG_004-8a>¶
支郎不念平生友華髪刁騷已映梳¶
　¶
　¶
　¶
　¶
　¶
　¶
　¶
<pb:KR4d0248_WYG_004-8b>¶
　¶
　¶
　¶
　¶
　¶
　¶
　¶
　蠧齋鉛刀編卷四¶
