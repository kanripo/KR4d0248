# -*- mode: mandoku-view; -*-
#+TITLE: 蠹齋鉛刀編
#+DATE: 2015-08-25 00:00:52.048953
#+PROPERTY: ID KR4d0248
#+PROPERTY: BASEEDITION WYG    
#+PROPERTY: JUAN 卷十八
<pb:KR4d0248_WYG_018-1a>¶
欽定四庫全書¶
　蠧齋鉛刀編卷十八　　　　宋　周孚　撰¶
　　書¶
　　　答史千伯强書(己丑/)¶
辱書加之以甚重之名責之以所不能為之事伏讀再¶
四惕然以慚向僕見子於稠人中其饑寒困苦既與吾¶
類即之語而所學所守適有相契者故妄意求交於子¶
不曰吾有道徳文章可以為子之師也子何所見而為¶
<pb:KR4d0248_WYG_018-1b>¶
今言乎吾意子言之失也始僕之讀書盖未嘗與世相¶
聞其用心僻其信古篤迨今辛苦而得之者皆時輩之¶
所笑也而獨甘心焉子乃欲創相抆拭以夸於人子何¶
恃而為此子路使門人為臣子曰吾誰欺欺天乎子何¶
以異此從子之言則世必有以僭議吾而妄命子者矣¶
吾為此懼雖然方吾見子也以為與我同類者今而力¶
拒子之言則似少戾夫僕非拒子之相琢磨也不欲子¶
之以此名相號召也攻苦而食淡窮則無所愬言則無¶
<pb:KR4d0248_WYG_018-2a>¶
與應倀倀然困於世凡吾之學此其效也子苟能相從¶
於是而無怨焉則吾将分坐而處子矣何必師之云乎¶
子其思之不宣¶
　　　與彭郝二學正書¶
孚再拜昨日辱寵臨委諭諄複誠愛我厚知感知感鄙¶
性執愚與人不疑曲非但今日也不知能見諒否古人¶
有言人心不同其如面焉世之人孰不樂富貴而惡貧¶
賤而孚之性則樂貧賤而畏富貴者也芑藿之食甘於¶
<pb:KR4d0248_WYG_018-2b>¶
五鼎繻接之衣煖於文繡徒步而徜徉以為安車駟馬¶
之不如也自得一第十有二年而始書一考中間欲應¶
所謂詞學科者習之歳餘忽自笑曰吾應是欲何求哉¶
乃舎去吾子觀之僕豈汲汲於宦逹者自到此所行所¶
言吾子亦熟知矣餐錢稍贏得百畝田以歸老此語不¶
但對吾子言之也凡相識者皆知之此僕之志也至於¶
薦舉一事非徒不出諸口亦且不萌諸心然與人同居¶
一州既為吾之長不敢慢也不敢諛也要以如禮而止¶
<pb:KR4d0248_WYG_018-3a>¶
則吾之道畢矣吾亦何所冀於人哉然平常知我稍深¶
待我稍敬苟以是來則姑受之以不逆其意安有平日¶
以衆人遇我而一旦號於人曰此吾知已吾將誰欺乎¶
如曰既為是官則當受是舉是薦舉之法以官而不以¶
才也是豈設法之意乎僕才既在人後矣乃於此冒昧¶
而受之是無恥也讀古人之書而為苟賤無恥之事縦¶
僕不自愧奈友朋何且既非知我者是必憐我而與之¶
也憐而與之是黔敖之食也餓者之所不受而子為我¶
<pb:KR4d0248_WYG_018-3b>¶
願之乎凡此幸吾子思之昔夫子於季孫而不食於少¶
施氏而飽曰少施氏食我以禮此先君子之所行也㒒¶
何敢忘焉吾子行將仕矣亦不可不熟講之目疾未愈¶
草草上狀殊不盡所懐幸照詧不宣¶
　　　代人上監司書¶
人有身處於塵坌之中而心希乎雲霄之上者世皆笑¶
其狂而學之者雖槁死而不悔也問之則曰吾何憂焉¶
安期羨門之屬皆在世哀吾志而授之道則吾願獲矣¶
<pb:KR4d0248_WYG_018-4a>¶
夫其難也如是而世又且笑之然學其道者未嘗輙自¶
棄也然則天下之事其可以一難而遽止乎伏惟明公¶
才大而徳宏視明而聽聰以天子之命按刺一道凡八¶
州之吏惣千百焉莫不奔走乎後塵而俯伏於前列是¶
亦縉紳者之安期羨門也夫槁項黄馘老於窮山惟古¶
之所謂仙者不哀之爾使其少動心焉則決不汨汨逐¶
逐而夭且亡也此某所以有今日之請也明公之馭吏¶
也可謂寛矣而某適得𨽻麾下明公之待下也可謂有¶
<pb:KR4d0248_WYG_018-4b>¶
禮矣而某嘗得承顧眄之末是其幸也天所賦也明公¶
嵗得上其屬於審官而某困於選調亦久矣不識明公¶
其將舎之乎抑亦為之動心也明公方蒐獮英豪而進¶
之朝而某輒有干焉不謂之妄則謂之僭然某之肺肝¶
明公固已察之雖其材不足以備採擇而其朴誠之操¶
兢兢而不敢犯法者敢自必也譬之安期羨門之於人¶
也豈必待如已者而後授之道哉苟以其志之堅而有¶
動於吾心則足矣今日之事升之而青雲焉抑之而汙¶
<pb:KR4d0248_WYG_018-5a>¶
渠焉嫓一毛於泰山髙寸木於岑樓在明公一言之間¶
耳和扁之側病者呻吟豈惟病之劇而然盖亦有所望¶
焉爾詩曰未見君子憂心忡忡既見君子我心則降區¶
區之意惟明公矜而憐之¶
　　小簡¶
　　　寄周日新¶
　　　　十月十一日得来書正月十四日扶病作報¶
　　　　後三日而取囘書者不至以前報未悉又病¶
<pb:KR4d0248_WYG_018-5b>¶
　　　　少愈因再作此紙¶
某自相别以病絶不作詩所寄上韓子師詩大意似矣¶
而工夫未甚至此病亦只是讀古人書未造要耳切勿¶
信言詩者說活法夫前輩所謂活法盖讀書博用功深¶
不自知其所以然而然故活法當自悟中入悟自工夫¶
中入而今人乃作一等不工無味之辭而曰吾詩無艱¶
澁氣此活法也苟如此則三百六篇并離騷可焚去矣¶
此非可造次后山盖云學詩如學仙時至骨自換第勿¶
<pb:KR4d0248_WYG_018-6a>¶
怱遽優而㳺之饜而飫之久則至矣近年人倒以詩為¶
容易故卒不造古人藩域老兄盖學詩二十年矣三折¶
肱知為良醫故此奉報他日有便人幸寄示近作詩一¶
二首當續録拙句相報也¶
　　　寄解伯時¶
江津語離勞長者逺出訖今皇愧人至領手教欣審别¶
来台候萬福孚初八日交割連三日有㑹十一日方詣¶
交代許立者且留過是日發遣耳范三哥歸聞嘗相見¶
<pb:KR4d0248_WYG_018-6b>¶
不知渠何日過江辛幼安書中云云亦願有向来所傳¶
所幸者有頗不相恱者沮之耳辛戒小人以且痛忍臧¶
否不知是可忍乎吐之則逆人茹之則逆余以為寧逆¶
人也故卒吐之此東坡平生得力處也豈可以一官而¶
改耶一笑孚三兩日間事稍定當别拜書次不宣¶
　　　又¶
日新来問面江之陽自有出處已撿與渠看君要議論¶
文字莫須更讀些書否他事可用術致此事恐不容機¶
<pb:KR4d0248_WYG_018-7a>¶
械可得也發一笑耳縁肺氣與痔疾並作極無善况未¶
面切冀保重不宣¶
　¶
　¶
　¶
　¶
　¶
　¶
<pb:KR4d0248_WYG_018-7b>¶
　¶
　¶
　¶
　¶
　¶
　¶
　¶
　蠧齋鉛刀編卷十八¶
