# -*- mode: mandoku-view; -*-
#+TITLE: 蠹齋鉛刀編
#+DATE: 2015-08-25 00:00:51.825130
#+PROPERTY: ID KR4d0248
#+PROPERTY: BASEEDITION WYG    
#+PROPERTY: JUAN 卷七
<pb:KR4d0248_WYG_007-1a>¶
欽定四庫全書¶
　蠹齋鉛刀編巻七　　　　　宋　周孚　撰¶
　　古律詩¶
　　　徳裕久不見過賦此詩邀之¶
頃年来卜西里居知與吾子同枌榆趙郎過我問信初¶
袖中售子所著書短牋小字紛蚍蜉我初讀之意魁梧¶
聞若不識深愧渠驚風翩翩下履鳧握手正自山澤癯¶
短人雖短才則殊囊中錐見難須㬰如君精悍誰能如¶
<pb:KR4d0248_WYG_007-1b>¶
反以一飯先老夫窮年翰墨同染濡當時此約何可渝¶
嵗月忽忽霜生鬚空房肺疾愁相如跫然叩户今則踈¶
斯文綴緝誰助余顛沛望子一臂扶前邨雨足瓜芋區¶
向日敝廬新糞除祝子來過勿躊躇堆床敗簡翻蠧魚¶
共倒濁酒羹瓠壺¶
　　　戯題枯木¶
老矣木居士蒼皮今㡬圍輪囷卧澗壑吾與汝同歸¶
　　　贈仲才子和六言二首¶
<pb:KR4d0248_WYG_007-2a>¶
視世崔郎一吷反予趙子三隅千里看兩鴻鵠一詩重¶
百車渠¶
著論信子真輩疾惡眞元叔徒雕龍固擅當世希驥不¶
應老夫¶
　　　題豫章先生像予嘗作看雲圖詩二首¶
吾生較此翁已落二紀後一時偶蹉跌千載難邂逅悠¶
悠牂柯水冉冉峩眉雲自恨詩語拙莫慰沉湘魂¶
今朝開此圖英氣尚髣髴酌予中郎酒酹此浪仙佛束¶
<pb:KR4d0248_WYG_007-2b>¶
髪守孤學觸事多罵譏九原不可作吾老欲安歸¶
　　　以老驥伏櫪志在千里為韻作八小詩贈伯永¶
閲人固無多每為子傾倒雖非矍鑠翁竟是鮮健老¶
收駒汧渭間誰識此老驥伏櫪我何傷著鞭渠可畏¶
抵寒唯麄絺調飢但晚粟切勿笑此翁此翁吾所伏¶
行須置町畦襌要著槽櫪覆我千日酒面君九年壁¶
忽忽把臂間各不負初志淵明荷鋤翁子雲執㦸史¶
澂心秋月明觸事浮雲壊鳧鶴置勿論凡楚竟誰在¶
<pb:KR4d0248_WYG_007-3a>¶
不取禾三百同箋偈八千歸歟建徳國吾馬不須鞭¶
人生老戒貪金隄捍河水他年渝此約何面視邑里¶
　　　今秋麥大熟北客所願也戲作詩寄王季裴¶
覆塊初驚緑未蘇轉頭飛雪上齋盂腥鹹此際寧愁子¶
餅拓今年不負吾蜀䜴加鹽還記否湘蒿薦筯有詩無¶
為君一洗南烹惡從此儒仙莫怨臞¶
　　　晚步¶
汗垢不可耐晚涼眉始開孤笻信步去老袂覺風来驚¶
<pb:KR4d0248_WYG_007-3b>¶
犬那須爾癡蚊安在哉寥寥初月上却照老夫囘¶
　　　與㳺子卿别乆矣比聞其調官端州有懐其人¶
　　　　二首¶
三吴望百越霜鶻亦逡巡疊疊山愁客涔涔瘴迫人老¶
慵吾自厭聲聞子當頻莫作飄流想寒梅不負春¶
子宦髙要去扁舟早晚囘曾逢歸雁否㡬見墮鳶来老¶
去腰猶折誰能轂少推他年相遇處吾馬亦虺隤¶
　　　懐顯上人時在江州次其舊所作詩韻寄之已¶
<pb:KR4d0248_WYG_007-4a>¶
　　　　卯夏予始識之于城西王氏墳庵¶
長號西山雲見子單閼夏孤生九死餘相遇天所借﨑¶
嶇易寒暑荏苒問田舎流萍忽復散皓月耿清夜孤笻¶
子何往征馬吾屢跨空餘碧雲詩十襲閟蘭麝匡廬富¶
清景得子更增價他年東林逰吾猶厠陶謝¶
　　　寄湯朝美¶
緑樹隂隂噪莫蟬雀羅門户更蕭然平生流輩今誰在¶
鄉里衣冠子最賢老境幸逢傾盖語畏途當記說車篇¶
<pb:KR4d0248_WYG_007-4b>¶
荷鋤端欲相隨去却恨初無二頃田¶
　　　八月九日晨步至鶴林寺遇一上人¶
踽踽身何向飄飄意自佳流年感秋燕幽興續晨鴉朱¶
墨終年累江山著處家寒泉無用汲吾病不禁茶(適有/是語)¶
　　　張彦勛自建康来相見留三宿而去且言李先¶
　　　　生新亡張友聖俞之亡久矣¶
萬事紛紛一夢中虛堂相對且從容蟄龍老鶴知何往¶
社燕秋鴻喜再逢陳迹只今空自記莫年非子欲誰從¶
<pb:KR4d0248_WYG_007-5a>¶
蒼崖促轡還如許孤負黄花酒一鍾(時去重/九五日)¶
　　　病起懐陳道人¶
卧病久不出四郊霜葉紅摧頺元属我鮮健不知翁莫¶
惜書頻寄深思酒一中移心未得法君去亦匆匆(張乖/崖翁)¶
(嘗語人云子病中/曾得移心法否)¶
　　　崔子虛以公檄出糴作詩寄葉伯永且言其道¶
　　　　途之艱因次韻以寄¶
詩來君馬歎𤣥黄正坐鹽車道路長倒壑枯槎無復緑¶
<pb:KR4d0248_WYG_007-5b>¶
並嵓殘菊尚餘香眼看落日還應眩心對寒溪却暫涼¶
昔日維摩君記否邇來衰病亦懐鄉¶
　　　再次深字韻寄日新¶
濁酒青燈語夜深短琴相與作南音當時懐越悲莊舄¶
此日㳺吴憶季心日莫飢鴉無定止天寒孤雁自悲吟¶
遥憐策杖蒼煙外舎北梅花正背隂¶
　　　喜陳道人自泰州來作此詩留之¶
光風轉芳樹子向毗陵去霜風振枯荄子自海陵来悠¶
<pb:KR4d0248_WYG_007-6a>¶
悠萬里江一葦安可杭浮杯不作難子亦石肺腸文章¶
一小技知我獨子耳食貧强折腰此復愧於子草草具¶
一餐芋火對嬾殘孤笻勿遽往歳莫方沍寒¶
　　　頭風¶
陽虛已宜病冬癘復參同老耳時吹雨羸軀未可風昔¶
鍼空自驗今檄竟誰工製帽狐皮在兒童勿笑翁¶
　　　再寄湯朝美¶
夙疴苦牽纒舊學久廢忘閉門老叔夜慵惰古無上朋¶
<pb:KR4d0248_WYG_007-6b>¶
知音問絶正復相觖望獨餘思子心砥柱閲寒浪作書¶
往問訊聞子亦微恙深憐三醫勤却歎五鬼妄新詩勤¶
諷誦渠魄自應喪吾儕曉天星齒髮已非壯覊孤寡㑹¶
合尚復困此障衝風戰寒林落日翳疊嶂軒車何來遲¶
為子倒家釀¶
　　　命瞻録近詩寄日新¶
涉世殊無味言詩粗有芽爾能明瑟僩吾不憚車斜老¶
管元江葦寒牋更蜀麻因書寄癡叔剰為乃翁誇¶
<pb:KR4d0248_WYG_007-7a>¶
　　　㳺元著作江天莫雪圖贈朱元禮要余賦¶
&KR0712;舟洞庭三日雪一夢十年今白髮君家此圖忽墮前¶
便擬寒流泛秋葉玉花淅淅紛長空征鴻不度天無風¶
批嵓暗水咽哀玉並溪古木僵寒銅李成不生郭熈死¶
問君今世誰能此羣兒丹鉛較形似我識此翁非畫史¶
坐来正復靦我顔試問倦鳥何時還少文已老塵埃間¶
從翁乞我松陵山¶
　　　正月五日寄陳道人(戊子/)¶
<pb:KR4d0248_WYG_007-7b>¶
衝寒索去一何忙當日詩盟忍遽忘薄宦於人信箕斗¶
老懐惟子不參商自憐勝日方懸榻好趂春風便促裝¶
弱嵗宦心雖淨盡新年佛法要商量¶
　¶
　¶
　¶
　¶
　蠧齋鉛刀編卷七¶
