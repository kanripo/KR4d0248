# -*- mode: mandoku-view; -*-
#+TITLE: 蠹齋鉛刀編
#+DATE: 2015-08-25 00:00:52.229805
#+PROPERTY: ID KR4d0248
#+PROPERTY: BASEEDITION WYG    
#+PROPERTY: JUAN 卷二十七
<pb:KR4d0248_WYG_027-1a>¶
欽定四庫全書¶
　蠧齋鉛刀編卷二十七　　　宋　周孚　撰¶
　　青詞¶
　　　衆㑹青詞¶
淫為六癘數雖值於今年較以四方罰孰加於此土冬¶
常暘而不雪春積隂以中人呻吟日聞夭折相繼閭巷¶
至於業廢巫毉為之術殫痛矣疚心言之酸鼻必有干¶
於威命致自絶於天年迨今罹灾抑亦彌月是以臣等¶
<pb:KR4d0248_WYG_027-1b>¶
仰止九闗之邃敬陳六祝之辭伏乞特賜憫憐普加矜¶
貸少霽雷霆之怒曲全螻蟻之生一氣不愆大陵之星¶
退舎羣邪自屛時儺之功告成仰瀆髙明第増惶切¶
　　　謝火青詞¶
材徳不稱其殃及民法律有差於占為火尚賴九闗之¶
聽不遺一介之臣雖譴所加而災無幾臣是用式延真¶
侣敬詣靈場具陳已往之愆少冀方来之福綆缶土塗¶
之備固不敢忘瓘斝玉瓚之微其何能報¶
<pb:KR4d0248_WYG_027-2a>¶
　　　祈雨青詞¶
政刑之誤有干隂陽凶豐之期決在朝莫塵蓬勃以翳¶
物氣蘊隆而中人夏苗已空秋穀復槁雖長吏之可罪¶
然下民之何辜伏願俯鑒危衷少囘哀眷召神龍於俄¶
頃挫旱魃於屈伸苟焦爍之害既除則流亡之憂可弭¶
傾投五體瞻仰九關¶
　　　祈雪青詞¶
巍巍九關豈容屢瀆蚩蚩萬衆是亦可憐麥雖殖而根¶
<pb:KR4d0248_WYG_027-2b>¶
已浮雲将合而風輒至雪不應候嵗将告凶臣是用仰¶
企崇霄敬陳浄供伏祈至鑒霰先集以告祥庶使新陽¶
民荐饑而得食俯増跼蹐仰冀哀矜¶
　　　謝火青詞¶
俾民安堵惟亷范之政不聞仰天乞憐庶禆竈之言有¶
驗恭惟真聖俯狥鄙悰衝風之怒既囘飛焰之災遂息¶
謹延浄侣躬詣靈壇已令畢方之妖逺投荒裔敬舉𤣥¶
冥之祀以答洪休¶
<pb:KR4d0248_WYG_027-3a>¶
　　　代人禳病青詞¶
病恙交攻㡬濵九死精神未泯聊布一言仰祈覆物之¶
仁俯察由衷之請伏念臣某衞生無術卧病有時自去¶
夏以浸離迨今春而愈劇年齡已邁不虞二豎之嬰裝¶
橐半空何翅三毉之謁雖調適之度責之於已而修短¶
之命制之在天驗五行所叙之書適二運互衝之嵗苟¶
筮也數也其理不昧則涊然霍然何時可期臣是用望¶
丹陛以馳誠假青詞而請命伏願察其危懇赦其死而¶
<pb:KR4d0248_WYG_027-3b>¶
俾生責之後期得以善而自贖永免紛張之咎再為安¶
燕之人¶
　¶
　¶
　¶
　¶
　¶
　蠧齋鉛刀編卷二十七¶
