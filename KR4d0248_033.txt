# -*- mode: mandoku-view; -*-
#+TITLE: 蠹齋鉛刀編
#+DATE: 2015-08-25 00:00:52.358465
#+PROPERTY: ID KR4d0248
#+PROPERTY: BASEEDITION WYG    
#+PROPERTY: JUAN 蠧齋拾遺詩
<pb:KR4d0248_WYG_033-1a>¶
欽定四庫全書¶
　蠧齋拾遺詩　　　　　　　宋　周孚　撰¶
　　　次韻答周子友同年¶
窮年蠧魚癡吾伎止此耳圯下一編書宜州老太史欲¶
追千里駕竟作一簣止隔江招手處此事付之子秋蟬¶
蛻寒林祝渠從此始¶
　　　寄庭藻¶
霜風凜凜戰征帆夜月船窓許對談當日心期付張八¶
<pb:KR4d0248_WYG_033-1b>¶
莫年詩筆憶陳三玉難售楚真堪歎竽解欺齊竊自慙¶
垂槖歸来未糊口更煩米價問淮南¶
　　　偶成戯朱元禮¶
姚魏匆匆已過時山丹萱草不禁詩回頭笑問朱都史¶
玉葉霜花恨較遲¶
　　　代作高氏令人挽詞¶
哀訃馳千里荒詞侑一尊潘輿春事改衛幕舊儀存公¶
子悲懐橘家人記采蘩傷心南埭路愁㸔莫雲昏¶
<pb:KR4d0248_WYG_033-2a>¶
自愧十年舊飽聞林下風嬪夫冀缺敬教子范滂忠遺¶
跡風驚燭芳名月滿空憑誰相蒿挽第入召南中¶
　　　題三睡圖¶
榖雨晴時春晝長鷓鴣啼處百花香誰能為喚渠儂起¶
共對東風笑一塲¶
　　　贈王履方¶
王郎駸駸巴馬子歴塊過都心未已向来上書欵天關¶
肯使佛貍飲江水長牋小字寄我詩祝君窮達自有時¶
<pb:KR4d0248_WYG_033-2b>¶
縦貧不礙草𤣥樂至老勿起沉湘悲¶
　　　送日新¶
昭代知名易中年話别難我方安句曲子莫貸樓蘭鶴¶
料従何給鷗盟想未寒塵埃雙白髪從此更彫殘¶
　　　次韻徳裕紀夣¶
十年黄鵠山南寺汲水煎茶識大蘇忽作遼天驚鶴去¶
同堂誰念老申徒¶
山下寒沙咽暗泉故人何在又彫年從今祇合逃禪去¶
<pb:KR4d0248_WYG_033-3a>¶
老境如蠶已再眠¶
九曲新詩誰解續令人氣短北窓前聞君近得丘遲筆¶
不墮斯文信有天¶
　　　次韻送師廷珎忠州學官¶
踵門人已笑䢷更話因依我技真呈拙君材自造微一¶
官俱蠧簡兩地各鶉衣踏遍江南路扁舟今又歸¶
　　　次韻王南仲¶
長安冠盖地子别竟誰依又復嵗華晚尚應生事微澆¶
<pb:KR4d0248_WYG_033-3b>¶
漓寧可醉敝垢不堪衣定憶巴山路春風聼姊歸¶
　　　有懐容州杜丈¶
祁公老孫子晚得兩朱輪宵旰方今日論詩欠此人應¶
嫌江月冷却㸔嶺梅春北雁不能到音書何自頻¶
　　　贈沈子顒¶
趺坐寒窓墮夕陽向時五鬼未銷亡方穿顧子猶名士¶
枉尺嗟吾亦漫郎未暇共傾元亮酒試来重譜蔚宗香¶
三生蠧簡猶餘債為語平生盛孝章¶
<pb:KR4d0248_WYG_033-4a>¶
　¶
　¶
　¶
　¶
　¶
　¶
　¶
　¶
<pb:KR4d0248_WYG_033-4b>¶
　¶
　¶
　¶
　¶
　¶
　¶
　¶
　蠧齋拾遺詩¶
